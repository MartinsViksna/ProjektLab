# Līdzīgo risinājumu pārskats

Preču piegādes maršrutu plānošanai ir pieejami dažādi rīki, kuri piedāvā dažādas funkcijas, lai radītu efektīvus un optimizētus maršrutus priekš lietotājiem un uzņēmumiem.
Daži no populārākajiem rīkiem ir Google Maps API, RouteXL, OptimoRoute, Onfleet un Waze.

Google Maps API piedāvā maršrutu plānošanas iespējas, ieskaitot dažādu punktu secību maršrutā, attālumu matricu aprēķināšanu un precīzu maršrutu kartēšanu. Tā spēj piekļūt
reāllaika datiem, piemēram, satiksmes apstākļiem, kas palīdz optimizēt maršrutus, lai izvairītos no sastrēgumiem. Tā arī ir plaši pieejama. Google Maps API var izmantot
varteikt jebkurā mobilajā telefonā vai datorā. Google Maps API izmanto divus grafu algoritmus: Deikstras algoritmu un A\* meklēšanas algoritmu.

RouteXL ir maršrutu plānošanas rīks, kas spēj optimizēt maršrutus ar vairākām pieturām. Lietotājam ir tikai jāievada adreses, kurās vajag apstāties, un rīks izveidos optimizētu
maršrutu. Tas ir ļoti noderīgs mazākiem uzņēmumiem, jo ar to var apstrādāt maršrutus līdz 20 apstāšanās punktiem par brīvu. Lai izveidoto maršrutus ar vairāk apstāšanās punktiem,
ir nepieciešams iegādāties maksas versiju. RouteXL izmanto algoritmu, kas izveido optimizētu maršrutu, ar kuru lietotājs pavadīs vismazāk laika ceļā.

OptimoRoute ir piegādes maršrutu plānošanas rīks ar plašu funkcionalitāti. Ar to var optimizēt vairāku transportlīdzekļu maršrutus, pārvaldīt kurjerus un veikt attālumu matricu
aprēķinus. Tajā var ievadīt apmeklējamo klientu sarakstu, transportlīdzekļa jaudu un kapacitāti, un laikus, cikos ir jāpiegādā klientiem produkti. OptimoRoute izmanto maršrutēšanas
funkcijas, kas ņem vērā ceļa ierobežojumus, laiku, cikos ir jāpiegādā produkti, kā arī transportlīdzekļa kravas veidu, paaugstinātai drošībai. Rīks ir ļoti noderīgs vidējiem un
lieliem uzņēmumiem, kuriem ir nepieciešama sarežģīta maršrutu optimizācija.

Onfleet ir piegādes un pārvaldības programmatūra, kas nodrošina loģistikas un maršrutu optimizācijas pakalpojumus. Tā ļauj uzņēmumiem ievadīt apmeklējamo klientu sarakstu, piešķirt
kurjerus, optimizēt maršrutus un pārvaldīt piegādes procesus. Tā izmanto algoritmu, kas spēj optimizēt maršrutus, ņemot vēra vairākus transportlīdzekļus, ceļu un kurjeru noslogojumus,
un piegādes prioritātes. Tā ir piemērota lieliem uzņēmumiem, jo programmatūra piedāvā daudz funkciju, ar kurām var optimizēt gan vieglus, gan arī sarežģītus maršrutus.

Waze ir bezmaksas lietotne, un to var izmantot bez reģistrācijas, taču reģistrējoties ir vairāk iespēju izmantot tās sociālā tīkla funkcijas. Galvenā lietotnes funkcija ir navigācija,
kas parāda satiksmes intensitāti, sastrēgumus un cita veida traucējumus, piedāvā mainīt doto maršrutu, ja ir labākas opcijas. Navigācija arī ļauj pirms brauciena izvēlēties no vairākām
maršruta opcijām. Būtiska funkcija ir lietotāju iespēja ziņot par šiem satiksmes traucējumiem, ieskaitot ceļu policijas posteņus, kā arī sazināties ar citiem Waze lietotājiem. Kartes un
ģeotelpiskos datus, ko izmanto lietotne, daļēji veido un rediģē paši tās lietotāji. Waze, Tāpat kā Google Maps, izmanto Deikstras algoritmu un A\* meklēšanas algoritmu.

| **Risinājums** | Popularitāte | Izmantotāji | Algoritms | Samaksa |
| --- | --- | --- | --- | --- |
| Google Maps API | Ļoti populārs | Uzņēmumi un iedzīvotāji | Deikstras algoritms un A\* meklēšanas algoritms | Bezmaksas pakalpojums. |
| RouteXL | Vidēji populārs | Mazie uzņēmumi | Algoritms, kas izveido optimizētu maršrutu, ar kuru lietotājs pavadīs vismazāk laika ceļā. | Bezmaksas, līdz 20 apstāšanās vietām ,ja nepieciešams vairāk tad jāmaksā. |
| OptimoRoute | Vidēji populārs | Vidēji un lieli uzņēmumi | Precīzas informācijas nav par to kāds algoritms tiek izmantots. | Bezmaksas izmēģināšana uz 30 dienām, tālāk jāpērk plānu. |
| Onfleet | Populārs | Vidēji un lieli uzņēmumi | Onfleet maršruta optimizācijas algoritms ņem vērā piegādes vietas, laika logus, vadītāju grafikus, transportlīdzekļu ietilpību, vēsturiskos satiksmes datus un ceļa ātrumu ierobežojumus. | Maksas pakalpojums. |
| Waze | Ļoti populārs | Uzņēmumi un iedzīvotāji | Deikstras algoritms un A\* meklēšanas algoritms | Bezmaksas pakalpojums. |
